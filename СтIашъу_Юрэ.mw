'''СтІашъу Юрэ''' – исэнэхьаткІэ сурэтышІэ-щыгъынышІ. Щыгъын шъошэ гъэшІэгъонхэр ежьежьырэу къеугупшысых, едых. Ахэр зэкІэ адыгэ лъэпкъым ижъырэ шъуашэу иІагъэхэм афэгъэхьыгъэх. Адыгэхэм ятарихъ, яхабзэхэр, непэрэ мафэм игумэкІыгъохэр, игушІуагъохэр ахэмэ ахэолъагъо.

СтІашъу Юрэ иІофшІагъэхэр лъэпкъ музеим чІэлъых. Ахэмэ яплъыхэрэр бэ дэд. СурэтышІ шІагъом ивыставкэхэр бэрэ зэхащэх. Адыгэ Республикэм ичІыпІабэмэ, Урысыем икъалэхэм, хэгъэгу зэфэшъхьафхэм мы выставкэр къащагъэлъэгъуагъ: США-м, [[Тыркуе|Тыркуем]], [[Сирие|Сирием]], [[Иордание|Иорданием]] ыкІи нэмыкІхэм.

Щыгъын шъуашэу адыгэ тарихъым ехьылІагъэхэм бзылъфыгъэ шъошэ дэхищ ахэт. Ахэмэ «АмазонкэкІэ» яджагъ. Мы шъуашэхэр бзылъфыгъэ зэокІо пхъашэхэм афэгъэхьыгъэх.

[[Нартхэр|Нартхэм]] афэгъэхьыгъэ шъуашэхэми сурэтышІым ивыставкэ къагъэбаи. Ахэмэ ащыщых «[[Адыиф]]», «[[Саусэрыкъу]]», «[[Лахъо]]».

СтІашъу Юрэ фэдэ цІыф ІэпэІасэ тилъэпкъ зэриІэм инэу тырэгушхо.
