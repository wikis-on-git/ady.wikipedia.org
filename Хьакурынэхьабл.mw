'''Хьакурынэхьабл''' – [[Адыгэ Хэку|Адыгэ Хэкум]], [[Адыгэ Республик|Адыгэ Республикэм]] и [[Шэуджэн къедзыгъо|Шэуджэн къедзыгъом]] и къоджэ шъхьаI, км 42 фэдизкIэ [[Мыекъуапэ]] пэчыжь. Хэкум къинэжьыгъэ Абдзэхэ къоджэ закъор Хьакурынэхьаблэр ары.

== ЦIыфэу дэсыр ==
2015-рэ илъэсымкIэ нэбгырэ мини 4 фэдиз щэпсэу.

== Тарихъ ==
Урыс-Кавказ заом иаужырэ илъэсхэм Абдзахэхэр зырыз зырызэу къушъхьэхэм къахэк1ыхэзэ, К1эмгуе шъолъырым дэт1ысхьахэнэу фэжьагъэх. Апэрапщэу Даурхэр джырэ Хьакурынэхьаблэ зыдэщы1эм 1861 илъэсым дэт1ысхьагъэх. Ет1анэ Хьакурынэхэр къушъхьэм къыхэк1хэзэ Даурхэм пэмычыжьэхэу Фарзэ 1ушъо дэт1ысхьагъэх. Къык1элъык1орэ илъэсхэм Мэрэтыкъохэр, Аулъэхэр, Беданэкъохэр, къуаджэм дэт1ысхьэхэзэ къоджэшхо хъугъэх. Апэрэ илъэсхэм '''Даурхьаблэк1э''' еджэщтыгъ ау ет1анэ къуаджэм л1ы бэлахьэу дэс Хьакурынэ Тыгъужъ ихьатырк1э Хьакурынэхьаблэк1э еджэхэнэу фежьагъэх. Урыс-Кавказ заом иуж, 1871рэ 1881рэ илъэсхэм азэфагъу унагъо 7 фэдиз, 1883 илъэсым унагъо 36 фэдиз Кавказым ик1ыхи Тыркуем кощыжьыгъэх. Измит-Яловэ-Ескишехир фэдэ къалэхэм епхыгъэу Адыгэ къуаджэхэм адэт1ысхьагъэх.
== ЦӀыфыхэр ==
{{Население|Хакуринохабль}}

== Къыщыдэхъухьэгъэ цIэрыIохэр ==
* [[Андырхъое Хъусен]] (1920–1941) – усакIу, [[Совет Союз|Совет Союзым]] и [[Совет Союзым и лIыхъужъ|лIыхъужъ]].
* [[КIубэ Щэбан]] – усакIу, тхакIу, кIэлэегъэджакIу.
* [[Iашъхьэмэфэ Дауд]] (1897–1946) – шIэныгъэлэжь инэу щытыгъэ.
