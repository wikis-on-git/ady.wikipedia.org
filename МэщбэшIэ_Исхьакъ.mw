'''МэщбэшIэ Исхьакъ''' – адыгэ тхэкIо цIэрыIу. Ащ тхылъыбэ ытхыгъ. [[Жабзэ|Жабзэм]] (литэратурэм) Iахьышхо хэзылъхьэгъэ тхьакIу. Ащ хэгъэгу щытхъуцIэхэр къыфаусыгъэх, тынышхохэр къыфагъэшъошагъэх. Исхьакъ итхылъмэ ащыщхэр тихэгъэгу имызакъоу IэкIыб къэралхэми ащашIэх.

МэщбэшIэ Исхьакъ адыгэхэр инэу рэгушхо. [[Адыгэ Республикэм и гимн|Адыгэ Республикэм и Гимн]] хэлъ гущыIэхэр ащ ытхыгъ.

МэщбэшIэ Исхьакъ Шумафэ ыкъор 1931-рэ илъэсым жъоныгъуакIэм (маим) и 28-м [[Краснодар край|Краснодар краим]] хэхьэрэ Уруп районым ит адыгэ къуаджэу [[Шъхьащэфыжь]] къыщыхъугъ. 1947-рэ илъэсым якъоджэ еджапIэр, 1951-рэ илъэсым Адыгэ педучилищыр къыухыгъэх.<ref>АДЫГЭ ЛИТЕРАТУР я 11-р э класс Мамый Руслъан, ХьакIэмыз Мир, Хьамырзэкъо Нуриет, Шъхьэлэхъо Дарико, ХъокIо Светлан, Шэуджэн Тэмар 2014</ref> Илъэс 15-м щегъэжьагъэу усэхэр зэхилъхьэщтыгъэх. Иусэхэр зыдэт иапэрэ тхылъэу «ЦІыф лъэшхэр» 1953-рэ илъэсым къыдэкІыгъ. МэщбашІэм зэкІэмкІи тхылъ 70-м ехъу ытхыгъ. Мы аужырэ илъэсхэм тарихъ романхэр етхых.
МэщбэшІэ Исхьакъ итхылъыбэ урысыбзэкІэ зэдзэкІыгъэхэу [[Москва]], [[Краснодар]], [[Мыекъуапэ]] къащыдэкІыгъэх. Ащ итхылъхэм ащыщхэр ІэкІыб хэгъэгухэми ащызэрадзэкІыгъэх. Тарихъ романхэу «[[Бзыикъо зау]]», «[[Мыжъошъхьал]]» зыфиІохэрэр тыркубзэкІэ, арапыбзэкІэ къыхаутыгъэх.
МэщбэшІэ Исхьакъ иІофшIагъэхэм осэшхо къафашІыгъ. Ар [[Адыгэй|Адыгэ]], [[Къэбэртэе-Балъкъэр Республик|Къэбэртэе-Бэлъкъар]], [[Къэрэщэе-Черкес Республик|Къэрэщэе-Щэрджэс]] республикэхэм я Народнэ тхакІу. Ащ нэмыкІ шІухьафтын инхэри иІэх.

[[Category:ТхакӀохэр]]
[[Category:Адыгэ тхакӀохэр]]
